40

ἔστι δὲ καί τι θανόντεσσιν μέρος
καν νόμον ἐρόόμενον ²).
κατακρύπτει δ’ οὗ κόνις
συγγόνων κεδνὰν χάριν.

Verba ibi facit noster de gloria et laudibu8‚ quas Blepsiadae
victoriis egregie reportatis consecuti sunt. Quibus honoribus
non solum superstites cognati fruuntur, sicut Alcimedontis
avus (V. 70), verum etiam defuncti maiores praeclaro familia-
rium decore delectantur, quod quominus percipiant, sepulcrorum
pulvis non obstat. Atque pulcherrime vates hanc cognatorum
gloriam vel pro inferiis mortuis oblatam esse dicit3 nam sen-
tentiam Boenkhii, qui verbis καν νόμον poetam ad inferias rite
consecratas respicere summo iure vidit, cur non amplectamur,
nescio. Extat igitur, cum usitatum fuisse mortuos honoribus
quibusdam adficere inde colligas necesse sit, certa eius rei men·-
tio, quae τὰ νομιζόμενα a Graecis appellata saepissime apud
posteriores auctores ⁹) occurrit. Re autem vera de mortuis
hominibus, non de heroibus poetam cogitasse docent versus
sequentes, quibus Iphion nuntio victoriae adlato Callimachum
adloquitur. Nam Iphionem patrem, Callimachum patruum Al-
. cimedontis‚ utrumque mortuum esse scholiasta adnotat.

Item O. XIV, '20 sqq. patri defuncto filium vicisse nun-
tiatur ita tamen, ut non Ἀγγελία, sed Ἠχὼ a poeta in Pro-
serpinae regnum demittatur ⁸). Unus locus reliquus est de
quo pauca addam, cum aliquantulum distet ab iis, quos modo
commemoravi: Pyth. V, 96 sqq. De heroe Aristotele locutus
poeta pergit: Seorsum autem ante domus, inquit, iacent alii
sacri reges, qui mortem subierunt, ibique sub sepulcris suam
felicitatem filiique gloriam percipiunt. Quemadmodum igitur
locis laudatis maiores defuncti cognatorum honoribus fruuntur,
adaeque nostro loco; accedit verum, quod hic regii maiores
sacri appellantur. Unde facile suspicio nascitur hos reges

 

1) Sin oum codd. Boeckh Bergk; ἐρδομένων Schmidius, quem
secutus est Christ nescio qua usus ratione, cum iam Boeckhius ad
l. l. hanc refutaverit coniecturam.

⁹). Ut unum adferam Isaeum3 cf. Schismann ad. Ι, 10 p. 182 sq.

⁸) Of. Dissen, Adnotat. p. 389. .

 

