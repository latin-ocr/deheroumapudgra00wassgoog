43

gionis certa vestigia occurrunt, nulla heroum, qui potius in
illis carminibus non nisi homines mortales habentur. Ea de-
mum, qua cyclica carmina nata sunt, aetate heroes coli coepti
sunt. Ut autem primum sacrificium heroi oblatum pro inferiis
factum est, ita heroum sepulcrorum religio Eumeli temporibus
occurrit. Apud Hesiodum heroes iamiam medium inter homines
et deos locum tenent, sicut mortui ad daemones evecti ibi
inveniuntur. Ita heroum cultus pedetemptim succrescebat eo
quidem mod0‚ ut apud Pindarum eum quam latissime patere
appareat. Quibus explicatis extra ullam sane dubitationem
demonstratur heroum cultum non posse antecessisse defuncto-
. rum religionem. Etenim manium cultus non solum iam extat,
cum de heroum ne cogitari quidem licet, verum etiam ubi
primum occurrit, iam talis occurrit, qualem postea usu consta-
bilitum videmus, id quod veteres ipsi non nesciebant, sicut
testatur Aristoteles (Eudem. frg. 40): καὶ τὸ ψεύσασθαί τι
κατ’ αὐτῶν καὶ τὸ βλασφημεῖν οὐχ ὅσιον (ὃς κατὰ βελτιόνων
ἡγούμεθα καὶ κρειττόνων ἤδη γεγονότων · καὶ ταῦθ’ οὕτως
ἀρχαῖα καὶ παλαιὰ διατελεῖ νενομισμένα παρ’ ἡμῖν ὥστε τὸ
παράπαν οὐδεὶς οἶδεν οὔτε τοῦ χρόνου τὴν α’ρχὴν οὔτε τὸν
θέντα πρῶτον, ἀλλὰ τὸν ἄπειρον αἰῶνα τυγχάνουσι διὰ τέ-
λους οὕτω νενομισμένα (cf. frg. 3 3). Heroibus autem hono·
reS‚ ut res pes se tulit, sensim exorti magis magisque attribu-
ebantur. Atque si posteriore aetate mortui plurimi in heroum
numerum evehebantur, hac re non probatur mortuorum religi-
onem reverti ad heroum cultum, id quod vult Nagelsbach,
Nachhom. Theoloy. p. 1 103 contra potius id elucet heroum
notionem iamiam divulgatam delapsam esse ad mortuorum ve·
nerationem, unde originem traxerit.

