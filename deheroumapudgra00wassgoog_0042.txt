38

N. Vm, 13 sq. In universum tanta comitate atque benigni-
tate heroes erant, ut is, qui prope ad alicuius sacrum habitabat,
ob eam viciniam singularem in modum herois praesidio sese frui
persuasum haberet. Sic Alcmaeon, ’6111116 ad heroum· domus
Pindari sita erat, a poeta κτεάνων φύλαξ ἐμῶν appellatur
(P. VIII, 58), unde heroas etiam futuras res praevidere posse
sequitur3 cf. N.‚VII‚ 89 sq.

. Eorum igitur opera civitas florebat, excellebant cives, iis
debebantur virtutes, iis opes atque gloria. Atque vides iam
60 provectam esse heroum auctoritatem, ut maior fere eorum
auxilio fides haberetur quam deorum. Id quod tam praeclare
eximius vir Lobeckius exposuit, ut ipsius verba describere mihi
liceat (Aglaoph211, 1283 sq.):‘ ‘Quemadmodum hodie gens
superstitioni obnoxia, adversa religioni, deum raro invocat,
·Sanctos saepissime, his se quisque in clientelam commendat,
horum praesidio salvum se incolumemque fore credit, adaeque
veteres pagani Coelicolas procul a se et difficiles aditu rati
genus quoddam daemonum introduxerunt diis et hominibus
interiectum ex eorum numero, qui aliquando in terris vixissent,
quos propter communitatem ortus commodis suis melius prom-
tiusque inservituros crederent. Inter hos Herculem constat
et Dioscuros principem obtinuisse locum, quorum numen cuncta
adoravit Graecia3 sed fuere praeterea multi municipales et vi-
cani genii suis quique locis venerabiles, exteris ignoti eoque
notitiae nostrae subtracti.' ,

Ex his omnibus, quae modo de potestate heroibus vindi-
cata adumbravi, eos cultu aliquo honoratos esse, licet nulla
alia de causa, quam ut propitii redderentur, per sese pateret.
Neque tamen coniecturis ac conclusionibus satis habere coacti
sumus: extant ut plurima, ita accuratissima Pindari testimonia,
quibus non solum honores iis oblatos esse, sed etiam qui illi
fuerint honores, dilucide explicatur. ,

Ac prima quidem heroes colendi ratio in 60 versabatur,
quod iis inferiae sive enagismata quotannis et sub solis occasum

ad sepulcra aut cenotaphia offerebantur3 inspicias O. I, 93 sq.
N. VH, 46 sq. Ι. ΙΠ, 79 sq.¹)

 

¹) Ohlert 1. 1. p. 7 sqq„ ubi, quae apud Pindarum commemo·
rantur, heroum sepulcra et sacella invenies.

 

 

